# Wyszukiwanie elementów

> Odpowiedzi wpisz w odpowiednich plikach, chyba że treść polecenia wskazuje inaczej.
Pamiętaj, żeby oddzielać ćwiczenia komentarzami i pisać czytelny, dobrze sformatowany kod.
Jedno z poleceń w zadaniach brzmi: "Stwórz nową funkcję, w której wykonasz te czynności"
Chodzi o to, aby kod "opakowywać" w funkcję, nawet jeśli treści zadań są mało skomplikowane
ucz się używać funkcji.


## Zadanie rozwiązywane z wykładowcą

#### 1
Dołącz do swojego pliku bibliotekę jQuery. W pliku **app.js** umieść kod sprawdzający, czy DOM został załadowany.
Następnie wyszukaj elementy ```section``` i ustaw im **klasę** ```backgroundElement```. Stwórz nową funkcję, w której
wykonasz te czynności.

#### 2
Wyszukaj element ```nav``` wewnątrz **sekcji** ```links```. Dodaj mu **klasę** ```hover-effect```.

-------------------------------------------------------------------------------

## Zadania do samodzielnego wykonania

## Zadanie 1 (~ 5min - 10min)

Zapoznaj się z plikiem **index.html** oraz odpowiednimi plikami CSS. Dodaj **klasę** ```borderClass``` do każdego elementu
**li** ( Uwzględnij tylko **sekcję** o **klasie** ```main```). Stwórz nową funkcję, w której wykonasz te czynności.

## Zadanie 2 (~ 5min - 10min)

Ustaw każdemu elementowi **li** (tylko te w **sekcji** o **klasie** ```main```) dodatkowe dwie **klasy**:
* ```colorText```,
* ```backgroundElement```.
Znajdziesz je w pliku **style.css** pod odpowiednim komentarzem.
Łącznie z poprzednią **klasą** ```borderClass```będą to trzy **klasy** ustawione dla każdego **li**. Ustaw także dla tych elementów następujące funkcje:
* ```fadeOut``` z bardzo wolnym zanikaniem,
* ```fadeIn``` z bardzo wolnym pojawianiem się.

Stwórz nową funkcję, w której wykonasz te czynności.
Czy widzisz nadmiarowość w swoim kodzie? Napisz.

## Zadanie 3 (~ 5min - 10min)

Za pomocą jQuery wykonaj następujące czynności:

1. Wyszukaj wszystkie linki i ustaw im czerwony kolor za pomocą funkcji ```css()```.
2. Zmodyfikuj kod tak, aby kolor czerwony miały linki tylko z menu.
3. Dodaj **klasę** ```redLinks``` w pliku **style.css** (ustaw w niej kolor tekstu na czerwony) i za pomocą ```addClass``` nadaj ją elementom **li** w menu (zmodyfikuj kod z podpunktów 1. i 2.).
4. Spraw, aby pierwszy element menu miał większy font niż inne. Stwórz odpowiednią **klasę** w pliku **style.css**.
Stwórz nową funkcję, w której wykonasz te czynności.

## Zadanie 4  (~ 5min - 10min)

Sprawdź, czy **h1** ma **klasę** ```creepyHeader```.
1. Jeśli nie ma &ndash; dodaj ją do tego elementu.
2. Jeśli ma &ndash; wypisz w konsoli, że **nagłówek** ma już taką **klasę**.

Stwórz nową funkcję, w której wykonasz te czynności.
